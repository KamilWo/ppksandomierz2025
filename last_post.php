<div class="card">
    <div class="card-header">
        <h3>2.&nbsp;lutego 2025&nbsp;r.</h3>
        <h3>IV&nbsp;NIEDZIELA Zwykła, Rok&nbsp;C</h3>
    </div>
    <div class="col">
        <p>1. Dziękujemy parafianom: paniom Grażynie Statuch, Marcie
        Andrzejczak, Ewie i&nbsp;Jerzemu Tańskim, za&nbsp;pracę włożoną
        w&nbsp;demontaż szopki bożonarodzeniowej w&nbsp;kościele parafialnym
        w&nbsp;zeszłym tygodniu. Serdeczne <em>Bóg zapłać</em>.</p>
        <p>2. W&nbsp;przyszłą niedzielę zbiórka do&nbsp;puszek na&nbsp;Fundusz
        Pomocy Chorym Kapłanom Diecezji Sandomierskiej.</p>
        <p>3. W&nbsp;liturgiczne wspomnienie Najśw. Maryi Panny
        z&nbsp;Lourdes, 11&nbsp;lutego 2025 roku Diecezjalny Dzień Chorego.
        Diecezjalne obchody Dnia Chorego pod przewodnictwem Ks.&nbsp;Bpa
        Ordynariusza Krzysztofa Nitkiewicza odbędą się w&nbsp;Bazylice
        Katedralnej w&nbsp;Sandomierzu. O&nbsp;godz.&nbsp;10.00 Msza Święta
        koncelebrowana. Serdecznie zapraszamy osoby chore,
        z&nbsp;niepełnosprawnością wraz z&nbsp;opiekunami, pracowników Służby
        Zdrowia, duszpasterzy.</p>
        <p>4. Wojownicy Maryi zapraszają do&nbsp;włączenia się
        w&nbsp;inicjatywę Wielkiej Nowenny za&nbsp;Ojczyznę. Rozpocznie się
        ona 11&nbsp;lutego i&nbsp;trwać będzie do&nbsp;15&nbsp;kwietnia.
        Zachęcamy do&nbsp;udziału w&nbsp;tej modlitwie. Szczegóły
        na&nbsp;plakacie i&nbsp;na&nbsp;stronie:
        <strong><a href="https://www.polskanaskale.pl/">www.polskanaskale.pl</a></strong></p>
        <p>5. W&nbsp;tym tygodniu Pierwszy czwartek i&nbsp;piątek miesiąca.
        W&nbsp;Pierwszy Piątek Miesiąca, spowiedź w&nbsp;tym dniu
        od&nbsp;godz.&nbsp;17.30.</p>
        <p>6. Jutro, 3&nbsp;lutego będziemy obchodzić liturgiczne wspomnienie
        Św.&nbsp;Błażeja, biskupa i&nbsp;męczennika. Św.&nbsp;Błażej jest
        wspominany jako orędownik i&nbsp;opiekun wiernych, zwłaszcza
        w&nbsp;chorobach gardła, dlatego na&nbsp;mszy świętej
        o&nbsp;godz.&nbsp;18:00 będziemy modlić się przez wstawiennictwo
        świętego patrona o&nbsp;zdrowie i&nbsp;poświęcimy w&nbsp;tym dniu
        przyniesione do&nbsp;kościoła jabłka. Zapraszamy wszystkich parafian
        do&nbsp;udziału w&nbsp;tej mszy świętej a&nbsp;szczególnie
        sadowników.</p>
        <p>7. W&nbsp;przyszłą niedzielę, 9&nbsp;lutego spotkanie dla
        kandydatów do&nbsp;bierzmowania z&nbsp;klas 6, 7, i&nbsp;8, i&nbsp;ich
        rodziców. Rozpoczęcie o&nbsp;12:30 Mszą Świętą, a&nbsp;po&nbsp;mszy
        spotkanie w&nbsp;kościele.</p>
        <p>8. Spotkania Duszpasterstwa Dzieci i&nbsp;Młodzieży w&nbsp;naszej
        parafii w&nbsp;tym tygodniu będą odbywać się w&nbsp;następującym
        porządku. Ministranci i&nbsp;kandydaci w&nbsp;czwartek o&nbsp;16:30
        w&nbsp;kościele, schola w&nbsp;piątek o&nbsp;16:30 na&nbsp;plebanii
        i&nbsp;grupa młodzieżowa w&nbsp;sobotę o&nbsp;16:30 na&nbsp;plebani.
        Serdecznie zapraszamy dzieci i&nbsp;młodzież do&nbsp;udziału
        w&nbsp;tych spotkaniach.</p>
        <p>9. Spotkanie Kręgu biblijnego jutro po&nbsp;Mszy Świętej
        wieczorowej.</p>
        <p>10. Zachęcamy do&nbsp;czytania prasy katolickiej: „Niedziela”,
        „Gość Niedzielny”.</p>
        <p>11. Wszystkim, którzy w&nbsp;tym tygodniu obchodzą swoje imieniny,
        urodziny, inne rocznice, składamy najlepsze życzenia z&nbsp;kapłańskim
        błogosławieństwem. Wszystkim uczestniczącym we&nbsp;Mszy&nbsp;św.
        życzymy błogosławionej niedzieli.</p>
        <p>
            <span style="float: left;">Sandomierz, 2.&nbsp;lutego 2025&nbsp;r.</span>
            <span style="float: right; text-align: right;">ks.&nbsp;proboszcz Stanisław Chmielewski</span>
        </p>
    </div>
</div>
<br>


